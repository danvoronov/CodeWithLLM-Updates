<!--
date: 2024-10-05T13:05:09
-->

У нас новий цікавий етап розвитку помічників для кодингу. Якщо раніше ми починали з інструментів на кшталт phind та інших плагінів, інтегрованих у Visual Studio Code (VSC) як чат, то зараз користувачі мають щонайменше чотири основні варіанти:

(1) з категорії таких плагінів першим та головним є **GitHub Copilot**, який повністю закритий продукт Microsoft + OpenaAI дуже тісно інтегрований з VSC. За вас уже все вирішили та налаштували

(2) Водночас, потрохи популярності набрав **Cursor**  який зараз стабільний та якісний продукт. Хоча він спочатку підтримував використання API-ключів та кастомних запитів для взаємодії з моделями, тепер більш змістилися теж до того, що "ви платите, ми налаштовуємо"

(3) Наступний варіант  — це Canvas або Artifact, які вже вбудовані в самі **чати на сайті**, дозволяючи інтерактивно працювати з кодом та отримувати підказки в реальному часі у самому браузері. Для простих проектів. Є схожі на них й онлайн ide

(4) І нарешті, починають виходити "копії" Курсору наприклад **PearAI**, орієнтовані на більш прозорий підхід до взаємодії з моделями - через API-ключі та локальними на наш вибір. Це вже не просто плагіни VSC. _Зараз я тестую цю програму й в ній поки що багів достатньо_ 
Тож сфера ШІ кодінгу продовжує еволюціонувати, і користувачі можуть обирати серед різних продуктів, залежно від своїх потреб та уподобань.