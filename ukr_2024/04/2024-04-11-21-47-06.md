<!--
date: 2024-04-11T21:47:06
-->

Відео від VRSEN про представлення Devid - AI-інженера програмного забезпечення. У ньому автор демонструє свою відкриту реалізацію Devin, яка має три основні переваги: повний доступ до вихідного коду, тренування на реальних задачах кодування, а не тільки на Issue-ах GitHub, і це агентна система.

Автор показує, як Devid створює веб-сайт з грою "Гра життя", модифікуючи HTML, CSS та JavaScript файли. Потім він демонструє, як імпортувати Devid та інших агентів у свій власний проект, використовуючи контейнери Docker. Автор також описує, як налаштувати агентів-планувальників, агентів-розробників та агентів-браузерів, щоб вони ефективно співпрацювали для виконання завдань.

Врешті-решт, автор тестує цю агентну систему на завданні з бенчмаркінгу декількох API-інтерфейсів, показуючи, як агенти можуть знаходити **документацію**, виконувати код та надавати результати. 

Наразі все працює доволі посередньо, хоча він звинувачує у цьому OpenAI. Якщо документація має багато сторінок, виникають помилки. Також не згадується, скільки токенів спожили ці завдання, просто стверджується, що це ефективніше, ніж у Devin.


[https://youtu.be/BEpDRj9H3zE](https://youtu.be/BEpDRj9H3zE)

![YouTube Preview](https://img.youtube.com/vi/BEpDRj9H3zE/mqdefault.jpg)

